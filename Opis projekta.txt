***********************************************************************************************************************************************************************
Pametni plastenik - opis projekta
***********************************************************************************************************************************************************************
Pametni plastenik predstavlja projekt automatizacije plastenika tipičnih (standardna konstrukcija) za Bosnu i Hercegovinu, s ciljem olakšavanja poljoprivrednicima, poticanja ljudi na uzgoj za vlastite potrebe i brige za okoliš.
Baziran je na upotrebi Arduino Mega 2560 i senzorima za nivo vode (modul za Arduino), kvalitet zraka (ARDUINO MQ135), vlažnost tla (modul za ARDUINO), temperaturu i    vlažnost (ARDUINO DHT11) i senzora svjetlosti (fotootpornik).
Koristeći navedeno i samostalno izrađen indikator vjetra, Pametni plastenik izvršava sljedeće funkcije:

        AUTOMATSKO OTVARANJE I ZATVARANJE - na osnovu indikacije vjetra, temperature i vlažnosti procjenjuju se uslovi u plasteniku i van njega, te se plastenik               otvara/zatvara kako bi zaštitio konstrukciju i biljke posađene unutar njega (temperatura i vlažnost unutar plastenika ispisuju se na lcd displeju); otvaranje           se neće izvršiti ukoliko se pomoću fotootpornika utvrdi da je noć
        
        AUTOMATSKO ZALIJEVANJE - na osnovu vlage tla i u zavisnosti od toga koje je doba dana (ciljani trenutak je jutro; određuje se korištenjem fotootpornika)               pokreće se automatsko zalijevanje i traje sve dok se ne postigne idealna vlažnost tla (vlaga tla ispisuje se na lcd displeju) 
        
        NIVO VODE U SPREMNIKU - koristeći senzor nivoa vode prikupljaju se podaci o nivou vode u spremniku, te se isti ispisuju na lcd displeju alfanumerički i                 grafički; u slučaju da je nivo vode 0, odnosno da u spremniku nema vode, zalijevanje prestaje
        
        NIVO CO2 - nivo CO2 u plasteniku mjeri se pomoću senzora mq135 i ispisuje se na lcd displeju uz ocjenu da li je dobar(neštetan) ili ne(štetan)
***********************************************************************************************************************************************************************
Benefiti Pametnog plastenika ili zašto ga koristiti
***********************************************************************************************************************************************************************
Sve više ljudi odustaje od plastenika za vlastite potrebe. Kao čest razlog navodi se posao, putovanje i općeniti nedostatak vremena zbog užurbanog načina života. Koristeći se rješenjima pametnog plastenika za odustajanjem ne bi bilo potrebe. Pametni plastenik, svojim funkcijama zalijevanja i otvaranja/zatvaranja, na sebe preuzima  sporan dio posla koji je nužno obavljati svakodnevno u različitim vremenskim periodima, ali ostavlja prostor za rad ljudi i uživanje uzgoju i mini zemljoradnji.
Kako su ove funkcije korisne na malim plastenicima za privatnu upotrebu, tako su korisne i na velikim farmama gdje sa istim funkcijama olakšavaju čak i više, obzirom da se radi o velikom broju plastenika.
Važno je skrenuti pažnju i na to da se automatskim zatvaranjem u slučaju (veoma) jakog vjetra štiti konstrukcija plastenika.
Globalno zagrijavanje usljed povećanog nivoa CO2 jedna je od vodećih tema današnjice. Pametni plastenik ima ugrađen senzor za mjerenje nivoa (CO2) unutar plastenika, a izmjereni podaci ispisuju se na lcd displej. Vlasnik plastenika mogao bi prikupljati podatke o nivo CO2, vlazi i temperaturi. Ti podaci mogli bi se iskoristiti za saznanja o različitim biljnim kulturama; koje biljke i u kakvim uslovima apsorbuju više/manje CO2. Takve podatke držimo kao korisne, a vlasnik plastenika mogao bi imati korist od prikupljenih podataka na način da ih ustupi nekoj istraživačkoj organizaciji u zamjenu za novac ili neku drugu uslugu.
***********************************************************************************************************************************************************************
O konstrukciji i elektroničkoj ploči
***********************************************************************************************************************************************************************
Maketa plastenika izvedena je na ploči dimenzija 120x60.
Konstrukcija plastenika predstavljena je u dimenzijama 80x50 korištenjem čelične žice i najlona. Za pogon automatskog otvaranja/zatvaranja korišten je DC motor (5V).
Ulazna vrata plastenika otvaraju se pomoću tastera, a napravljena su od CD-ROMa starog računara i najlona.
Indikator vjetra naša je verzija anamometra. Kao baza korišten je DC motor na koji su stavljeni propeleri napravljeni od loptica za stoni tenis i čačkalica. Izlaz motora dovodi se na analogni ulaz Arduina gdje se očitava vrijednost indukovanog napona. Vodeći se tom vrijednošću određuje se jačina vjetra odnosno vrši procjena da li je potrebno zatvoriti plastenik.
Spremnik za vodu zapravo je ofarbana konzerva od kafe, a pumpa za vodu je stara pumpa iz akvarijuma za ribice.
Trudeći se da doprinesemo što realističnijem izgledu naše makete, oko plastenika dodali smo umjetnu travu i figurice domaćih životinja.
